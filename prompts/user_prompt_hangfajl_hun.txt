Kérlek, foglald össze az alábbi szöveget, amely egy gépi tanulásos előadásról szól. Tarts meg minden kulcsfontosságú fogalmat és lényeges információt, miközben az összefoglaló maradjon tömör. Ne adj hozzá semmilyen extra tartalmat, értelmezést vagy olyan részletet, ami nincs kifejezetten megemlítve az eredeti szövegben. Ha a szöveg bizonyos pontokon sok információt tartalmaz, akkor ezeket részletesebben foglald össze, ahelyett hogy túlságosan leegyszerűsítenéd és ne adj CÍMEKET csak folyószövegként írd le és ne ismételd meg magad. Szöveg:
Jó napot kívánok mindenkinek! Ezen az első előadáson általános áttekintő dolgokról lesz szó, amelyek kapcsolódnak a gépi tanulás módszereihez. Tehát a mai órán ilyen nagyon általános dolgokkal foglalkozunk, amelyek minden gépi tanuló algoritmusra igazak, és majd a későbbi órákon fogunk belemenni egy-egy konkrét algoritmusba.

Induljunk onnan, hogy próbáljuk megfogalmazni, miről is szól ez az egész téma, a gépi tanulás. A nagyon általános megfogalmazás az lenne, hogy a célunk olyan programok létrehozása, amelyek a működésük során gyűjtött tapasztalatok segítségével képesek javítani a saját hatékonyságukon. Nyilván ez egy nagyon általános megfogalmazás, tehát ez még nem elég konkrét, de itt az volt a cél ennél a megfogalmazásnál is, hogy minél inkább mindent lefedjünk. A lényeg az, hogy olyan algoritmusokat szeretnénk készíteni, amelyek működésük során tapasztalatokat gyűjtenek, és ennek segítségével egyre jobban fognak működni.

Természetesen ezt konkretizálnunk kell, hogy mik lennének ezek a tapasztalatok, mit értünk azon, hogy tapasztalat, hogyan mérjük a hatékonyságot, és hogyan fogjuk javítani azt. Szóval egy csomó mindent definiálnunk kell, de az első megfogalmazás célja az volt, hogy minél általánosabbak legyünk. Tehát most fokozatosan szűkítjük le és konkretizáljuk a dolgokat. Ennek az lesz az ára, hogy egyre szűkülni fog a lefedett témák köre.

A lényeg tehát az, hogy olyan tanuló algoritmusokat szeretnénk készíteni, amelyek képesek szabályszerűségeket, összefüggéseket kinyerni. Most már annyit konkretizáltunk, hogy a tanuláshoz tanító példákat fogunk használni. Tehát a példákból kell majd kinyerni az összefüggéseket. Ez még mindig egy kicsit ködös, hogy mit értünk azon, hogy szabályszerűségek és összefüggések, de mindjárt ezt is pontosítjuk.

Előbb azonban lenne két megjegyzésem. Az egyik az, hogy fontos, hogy nem csak a konkrét tanuló példákat kell megtanulnunk, és azokra jól működjön a rendszer – nyilván ez is fontos lesz –, de a lényeg az, hogy általánosítani tudjunk. Ezen azt értem, hogy a tanulás során nem látott példákra is szeretnénk, ha jól működne a rendszer. Ezt szokták úgy is mondani, hogy induktív legyen a tanulás, tehát hogy a tudás általánosítható legyen.

Nyilván ahhoz, hogy a tanuló példákból tanulni tudjunk, feltételezzük, hogy a tanítópéldák nem félrevezetőek, tehát jól reprezentálják a tanulandó összefüggéseket. Ezt mindig feltételezni fogjuk, különben nem tudnánk használni ezeket a módszereket.

A második megjegyzés, hogy a tanulás eredménye mindig egy hipotézis lesz. Tehát a rendszer a tanulási folyamat során egy hipotézist alkot, amely az adott feladat megoldására vonatkozik.